# Komik mi fıkralar?

## Diş yoksa...

Doksanlı yaşlara yaklaşmış iki yaşlı kadın sohbet ediyorlarmış.

"Benim bey bu sıralarda kötü bir alışkanlık edindi. **Tırnaklarını** yemeye başladı. Ne yaptıysam vazgeçiremedim. Sinirlerimi bozuyor."

Diğer kadın ise cevaben:

"Haklısın benimki de bir ara başladı ama uyguladığım ***tedbirlerle*** tırnak yemesini engelledim." der.

"Çok iyi! Ne yaptıysan bana da öğret lütfen."

"Çok basit dişlerini sakladım."

## bunu bende anlamadım

Adam, papağanını gümrükten kolay geçirebilmek için bir kutuya koymuş, üstüne de **kırılacak eşya** diye yazmıştı.

Gümrük memuru yazıyı okuyunca, kutuyu şöyle bir silkelemeye başladı. Aynı anda içeriden papağanın bağırdığı duyuldu:

***Şangur şungur.. Şangur şungur..***

## Aç kapat o düzelir...

Bir *makine*, bir *elektrik*, bir de *bilgisayar* mühendisi arabayla yola koyulmuşlar. Bir süre sonra araba arıza yapmış, kenara çekmişler. Makina mühendisi:

- **Dur ben bi' bakayım...** deyip kaputu açmış. Motor blokuna, şafta, diğer aksamlara bakıp bir şeyler yapmış, arabaya binmiş. Marşa basmış, araba çalışmamış.

Elektrik mühendisi:

- **Dur bi' de ben bakayım...** deyip kaputu açmış. Aküye bakmış, kabloları kontrol edip arabaya binmiş. Marşa basmış, araba çalışmamış.

İkisininde kafası bilgisayar mühendisine doğru dönmüş.

Bilgisayar mühendisi:

- **Eee... İnip tekrar mı binsek?**...